---
date: 2021-05-03
category: blog
layout: post
tags:
    - Kultura
    - KSO
    - ZSO
    - Martin Kalina
    - Dotace
title: Správný úhel pohledu
author: Martin Kalina
authorId: martin.kalina
image: posts/Martin_Kalina_Marianske_lazne.png
---
## **Krajský zastupitel vs. představitel města – pohled na dotace pro orchestry ze správného úhlu**

Vážení spoluobčané.

Rád bych se s Vámi dnes podělil o jednu problematiku, na kterou jsme narazili během posledního krajského zastupitelstva.

Na něm zástupci opozice bez předchozí diskuse přišli od stolu s líbivým návrhem na navýšení příspěvků pro symfonické orchestry (ZSO a KSO). Návrh zněl na 5 milionů Kč pro orchestr z Karlových Varů a 2,5 milionů pro ten z Mariánských Lázní. **Jakkoli bych jako starosta Mariánských Lázní příspěvek pro ZSO samozřejmě uvítal a dál za něj budu bojovat, tak jsem s čistým svědomím ruku pro návrh zvednout nemohl.**

Měl jsem k tomu 2 důvody.

Jednak kategoricky nesouhlasím s rozdílnou výší příspěvků. Rozevřené finanční nůžky mezi symfonickými orchestry dělají rozpočtové možnosti zřizovatelů, a to Krajské zastupitelstvo opravdu nemusí zajímat. Návrh preferovat finančně jeden orchestr před druhým mě od představitelů hnutí ANO překvapil o to víc, že v posledních 4 letech hlásali princip *„všem stejným metrem“*.

Druhým důvodem bylo to, že kultura v našem kraji není ani zdaleka jen o orchestrech. Jak by se na takto nesystémový krok asi dívali zřizovatelé divadel, muzeí, galerií a dalších kulturních institucí? Takové téma, jako je podpora kultury, musíte řešit komplexně a spravedlivě! Proto jsem rád, že vedení Kraje přislíbilo připravit materiál, který bude dofinancování kultury v našem krásném koutu země řešit jako celek.

**Pro takový návrh zvednu s čistým svědomím a rád ruku kdykoli.**

*Martin Kalina*
