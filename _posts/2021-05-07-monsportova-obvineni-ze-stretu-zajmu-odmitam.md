---
date: 2021-05-07
category: blog
layout: post
tags:
    - Kultura
    - Dotace
    - Markéta_Monsportová
    - Manipulace
title: Markéta Monsportová- Obvinění ze střetu zájmů odmítám
author: Piráti Karlovarského kraje
image: posts/marketa.jpg
important: true
---


**Krajská zastupitelka za Piráty v Karlovarském kraji Markéta Monsportová byla opozičními stranami nařčena ze střetu zájmů při hlasování o přidělování dotací pro kulturní spolky a organizace. V předsednictvu organizace Marienbad Film Festival však již dva roky nepůsobí, žádost o dotaci nevyjednávala, navíc celá záležitost gesčně spadá pod radní pro kulturu Ol’gu Halákovou z KDU-ČSL.**

  

Opoziční zastupitelé obviňují Markétu Monsportovou ze střetu zájmů, který měla mít u přidělení dotace spolku Marienbad Film Festival krajským zastupitelstvem. Nařčení říká, že Monsportová předjednala přidělení dotace a následně pro něj hlasovala.

Jaká je však pravda?

  

Markéta Monsportová je sice zakládající členkou MFF, nicméně v představenstvu již 2 roky aktivně **nepůsobí** a na svou pozici **rezignovala**. Příprava tohoto dotačního titulu navíc gesčně spadala pod radní pro kulturu, Ol'gu Halákovou z KDU-ČSL. Markéta Monsportová se na vyjednávání dotace nijak nepodílela, což potvzuje sama paní Haláková:

  

*"S paní Monsportovou jsem otázku posouzení žádosti o podporu festivalu neřešila. Spolek MFF získal tuto dotaci klasickou cestou, po řádném projednání žádosti v souladu s pravidly kraje. Tento projekt získal podporu letos již potřetí a to ve stejné výši jako v minulých letech,"* uvedla Haláková.

  

Markéta Monsportová je předsedkyní Výboru pro národnostní menšiny, oblast lázeňství, cestovního ruchu a kreativních průmyslů, žádost o dotaci pro MFF tedy **nemohla nijak dozorovat, ani za ni lobbovat**. Dotační záležitosti má na starosti ředitelka spolku MFF, Zuzana Stejskalová.

  

Je potřeba také říci, že jde o neziskovou organizaci, tedy Markéta Monsportová by žádný benefit nezískala ani v případě, že by stále byla členkou.

  

*"Nařknutí z manipulace a nekorektního jednání striktně odmítám. MFF byl příjemcem dotace i v minulých letech, to že jsem byla zakládajícím členem této neziskové organizace není žádným tajemstvím.
Nikdy jsem z pozice zastupitelky za dotaci nelobbovala, ani nijak nezneužívala svého postavení. Pokaždé, když se dotace projednávaly, jsem střet zájmů hlásila. Na posledním zastupitelstvu ohledně mé pozice proběhla diskuze, myslela jsem si tedy, že není potřeba střet zájmů již hlásit. To bylo mé jediné pochybení, za které se omlouvám,"* komentovala nařčení Markéta Monsportová.
