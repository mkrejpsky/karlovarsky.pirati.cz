---
date: 2021-05-08
category: blog
layout: post
tags:
    - Kultura
    - Dotace
    - Markéta_Monsportová
    - Manipulace
title: Nedorozumění, nebo střet zájmů?
author: Piráti Karlovarský kraj
image: posts/marketa.jpg
---


Tonoucí se stébla chytá, či kdo chce psa bít, hůl si najde. I tak by se dal vysvětlit boj hnutí ANO proti současnému vedení kraje. **Na pomoc se nebojí vytahovat dezinformace, nebo ohýbat pravdu dle libosti.**

  

Nejnovější nařčení od zastupitele Hurajčíka ze střetu zájmů Markéty Monsportové má však hned několik rovin, kde si s pravdou hlavu zrovna nelámal.

  

Markéta Monsportová přípravu tohoto dotačního titulu **nezajišťovala**. Spadal totiž gesčně pod radní Ol'gu Halákovou. Zároveň spolek nezastupovala při žádosti o dotaci. Nutno podotknout, že na pozici člena statutárního orgánu spolku MFF již **podala svou rezignaci** k 1.5., což je nyní právní cestou řešeno.

  

Je také potřeba říci, že u MFF jde o **neziskovou organizaci**, tedy Markéta Monsportová by žádný benefit nezískala ani v případě, že by stále byla členkou.

  

***"Nařknutí z manipulace a nekorektního jednání striktně odmítám. MFF byl příjemcem dotace i v minulých letech, to že jsem byla zakládajícím členem této neziskové organizace není žádným tajemstvím. Nikdy jsem z pozice zastupitelky za dotaci nelobbovala, ani nijak nezneužívala svého postavení. Pokaždé, když se dotace projednávaly, jsem střet zájmů hlásila. Na posledním zastupitelstvu ohledně mé pozice proběhla diskuze, myslela jsem si tedy, že není potřeba střet zájmů již hlásit. To bylo mé jediné pochybení, za které se omlouvám."*** uvedla k situaci Markéta Monsportová.

  

Děkujeme tedy Martinu Hurajčíkovi a ostatním zastupitelům z hnutí ANO za připomínky a za to, jak intenzivně hlídají možné střety zájmu. **Je škoda, že se stejnou vehemencí neřeší problémy v hnutí, jehož je členem.**
