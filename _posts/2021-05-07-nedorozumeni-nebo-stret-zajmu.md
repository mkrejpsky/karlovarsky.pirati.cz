---
date: 2021-05-07
category: blog
layout: post
tags:
    - Kultura
    - Dotace
    - Markéta_Monsportová
    - Manipulace
title: Nedorozumění, nebo střet zájmů?
author: Piráti Karlovarský kraj
image: posts/markéta.jpg
---

Tonoucí se stébla chytá. I tak by se dal vysvětlit boj hnutí ANO proti současnému vedení kraje, které se nebojí **vytahovat dezinformace a ohýbat pravdu dle libosti**.

Nařčení od zastupitele Hurajčíka ze střetu zájmů Markéty Monsportové má však hned několik rovin, kde si s pravdou hlavu zrovna nelámal.

  

Markéta Monsportová přípravu tohoto dotačního titulu **nezajišťovala**. Spadal totiž gesčně pod radní Ol'gu Halákovou. Zároveň spolek nezastupovala při žádosti o dotaci. Nutno podotknout, že **na pozici člena statutárního orgánu spolku MFF již podala svou rezignaci**, která však ještě nebyla zpracována z důvodu nemožnosti uspořádat valnou schůzi spolku.

  

***"Situace mého střetu zájmů se při projednávání dotačního titulu řešila všemi směry. Svoji neaktivní pozici ve spolku jsem vysvětlila včetně všech okolností.
Proto jsem nepovažovala za nutné ještě jednou explicitně konflikt zájmů nahlásit. Toto nedorozumění mě mrzí a omlouvám se za něj,"*** uvedla Markéta Monsportová.

Pro schválení dotačního titulu nakonec zvedla ruku proto, že titul platil jako souhrnný balíček dotací pro více subjektů, které Karlovarský kraj a jeho kulturu posunou vpřed.

  

Děkujeme však Martinu Hurajčíkovi a ostatním zastupitelům z hnutí ANO za připomínky a za to, jak **intenzivně hlídají možné střety zájmu**.
