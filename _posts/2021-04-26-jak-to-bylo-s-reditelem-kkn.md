---
date: 2021-04-26
category: blog
layout: post
tags:
    - Karlovarský_kraj
    - KKN
    - Josef_März
    - dezinformace
    - zdravotnictví
title: Jak to bylo s ředitelem KKN
author: Piráti Karlovarského kraje
image: posts/nemKV.png
important: true
---

**Veřejným prostorem v Karlovarském kraji se poslední dobou šíří nepodložené a zavádějící informace o volbě ředitele Karlovarské krajské nemocnice. Rádi bychom proto veškerá fakta uvedli na pravou míru.**

Vedení kraje je vyčítáno, že součástí komise, která ředitele vybírala, byl i následný vítěz VŘ Josef März, to však není pravda. S podáním příhlášky do VŘ komisi opustil a ta nakonec zasedla v obsazení: Jindřich Čermák, Jan Bureš, Patrik Pizinger, Pavel Čekan, Petr Kulhánek.

Zároveň je nepravdou, že znal koncepce ostatních kandidátů a tím získal výhodu. Josef März nejenže koncepce ostatních kandidátů neznal, ale ani je **znát nepotřeboval**. Vzhledem ke svému působení na této pozici v letech 2014-2017 **měl dostatečný přehled** o fungování i ekonomickém řízení takového zařízení. 

*"Ačkoliv jsem zprvu měl k participaci Josefa Märze ve výběrovém řízení výhrady, se svojí koncepcí i zkušeností byl prostě objektivně nejlepším kandidátem. Navíc, aby se vyhnul kumulaci funkcí, **rezignoval na mandát krajského zastupitele**, což kvituji,"* uvedl radní Jindřich Čermák.

Stejně tak je zavádějícím argumentem, že rezignací Josefa Märze vznikne neobsazená gesce zdravotnictví. Ta je však usnesením zastupitelstva svěřena do rukou hejtmanovi Petru Kulhánkovi.

*"Krajským zastupitelům hnutí ANO nejdříve vadilo, že kromě Rady kraje jsou ve vedení kraje čtyři uvolnění zastupitelé. Nejsou ale spokojeni ani s tím, když teď uvolněných zastupitelů s odchodem Josefa Märze ubyde. Možná by opozičním kolegům mělo stačit to, co je z mého pohledu podstatné - že KKN bude mít v čele odborníka a manažera, který se nebojí převzít obrovskou odpovědnost za kvalitní péči o pacienty, za vytvoření co nejlepších podmínek pro zdravotníky i za hospodaření a rozvoj obou nemocnic v Karlových Varech i v Chebu,"* komentoval tuto situaci hejtman Petr Kulhánek.
