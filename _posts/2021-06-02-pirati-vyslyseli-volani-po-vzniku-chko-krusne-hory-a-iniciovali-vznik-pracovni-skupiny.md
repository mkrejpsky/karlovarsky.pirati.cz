---
date: 2021-06-02
category: blog
layout: post
tags:
    - Životní_prostředí
    - Krušné_hory
    - Karlovarský_kraj
title: Piráti vyslyšeli volání po vzniku CHKO Krušné hory a iniciovali vznik pracovní skupiny
author: Robin Beitl
authorId: robin.beitl
image: posts/krusnohori.jpg
important: true
---
Karlovy Vary, 2. 6. 2021- **Piráti vyslyšeli volání po vzniku CHKO Krušné hory a v souladu se svým programem na dnešním jednání Komise životního prostředí a změny klimatu Karlovarského kraje iniciovali vznik Pracovní skupiny pro přípravu CHKO Krušné hory, pro kterou našli podporu napříč politickým spektrem.** 

Rašeliniště, horské louky, květnaté bučiny a obnovené horské lesy, nebo větrné elektrárny, developerské projekty určené pro úzkou skupinu občanů a SkyWalk. To vše může být synonymem jednoho z našich nejkrásnějších, přírodně a krajinářský cenných pohoří a záleží jen na nás, k čemu se přikloníme.

Mnohé záměry, které se v Krušných horách realizují, jsou často přínosné jen pro velmi úzkou skupinu podnikatelů a místním toho přinášejí opravdu málo. Jednou z cest, jak Krušné hory ochránit je rozsáhlá územní ochrana tohoto území. Institut chráněné krajinné oblasti skvěle funguje v mnoha částech naší republiky a je pro tato území významnou oporou v boji proti často nesmyslným záměrům, ale zároveň důležitou známkou kvality života a také součástí jejich propagace.  
  
*"Za nás máme jasno, i proto jsme při přípravě krajského programu Pirátské strany dali záměr zřízení CHKO Krušné hory do volebního programu a snažíme se tento záměr prosadit. Nyní se nám povedl první krok směřující k vyhlášení CHKO,"* uvedl iniciátor projektu Robin Beitl.

Komise životního prostředí dnes na svém jednání schválila jednohlasně vznik pracovní skupiny pro práci na projektu CHKO Krušné hory. Cílem skupiny je vytvoření platformy pro diskuzi nad podobou záměru, sladění záměru s rozvojovými aktivitami kraje a koordinace s ústeckou a německou stranou.  
  
Do pracovní skupiny budou nominováni zástupci komise, samosprávy, odborné veřejnosti a pracovníků odborů Životního prostředí a Místního rozvoje. Předsedou pracovní skupiny se stal Petr Krása (STAN).

Na založení a definici pracovní skupiny se podílel [Robin Beitl](https://karlovarsky.pirati.cz/lide/robin-betil/) (Piráti), [Karel Nykles](https://karlovarsky.pirati.cz/lide/karel-nykles/) (Piráti), [Petr Adamec](https://karlovarsky.pirati.cz/lide/petr-adamec/) (Piráti), Vladimír Melichar (KDU-ČSL), Jan Kuchař (STAN), Karel Jakobec (ODS) a Petr Krása (STAN).

*"Mám radost, že jsme pro tento projekt našli podporu napříč politickým spektrem a děkuji všem, kteří se na přípravě tohoto projektu podíleli. Věřím, že pracovní skupina splní svůj účel a dočkáme se CHKO Krušné hory,"* doplnil Beitl.
