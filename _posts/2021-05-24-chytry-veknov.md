---
date: 2021-05-24
category: blog
layout: post
tags:
    - Zemědělství
    - Venkov
    - Smart_venkov
title: Chytrý venkov
author: Nikola Kassl
authorId: nikola.indrova
image: posts/nikola_kassl.jpg
---
**Chytrý venkov není laciná fráze a nenechme se unést prvním dojmem, venkov rozhodně není hloupý.**

Venkov není odlehlou částí města, jak by se mohlo zdát, ba naopak. Je plný života, a ačkoliv některé statistiky posledních let ukazují jeho vylidňování, přichází i lidé, kteří chtějí opustit města a užít si přírodu a klid.

To je běžná idylická představa. Venkov však není klidný a ani by neměl být. Lidé, kteří zde žijí, potřebují dostupnější sítě a služby, aby mohli být akčnější a soběstačnější. Není potřeba za každou formalitou, nákupem, nebo návštěvou lékaře sedat do auta. V dnešní době bychom měli být schopni komunikovat na dálku a zprostředkovat si spojení.

Stejně tak není venkov jen o zemědělství. Na venkově chováme a pěstujeme leccos a o své produkty se rádi podělíme. Od lokálních farmářů si můžete nakoupit základní potraviny jako ovoce, zeleninu, maso, či vejce a ani na nich nemusí být napsáno BIO. Vy svého prodejce a jeho farmu znáte a pokud ho chcete podpořit, máte možnost.

Venkov však potřebuje investice. Nesmíme nechat zavírat menší školy a omezovat dopravní spoje bez nabídnutí jasné alternativy. Taktéž bychom neměli malé farmáře prodávající "ze dvora" zatěžovat nesmyslnou byrokracií.

Rozhodně je před námi spousta těžké práce, ale věřím, že se nám venkov podaří zvelebit a udělat z něj příjemnější místo pro život.

***Nikola Kassl***
