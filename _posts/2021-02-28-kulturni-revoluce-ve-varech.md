---
date: 2021-02-28
category: blog
layout: post
tags:
    - Karlovarský_kraj
    - Karlovy_Vary
    - kultura
    - urbanismus
title: Kulturní revoluce v Karlových Varech?
author: Karel Špecián
authorId: karel.specian
image: posts/kulturni_revoluce_01.jpg

---
**Víte, co začíná být novodobá karlovarská tradice? Vždy v únoru se hledají nové impulsy. Jinými slovy, od nástupu nového vedení se vždy v únoru vyhazují ředitelé městských organizací. Bez důvodů. V roce 2019 to bylo Infocentrum, loni ředitelé Lázeňských lesů, Správy lázeňských parků, Městského zařízení sociálních služeb a Správy přírodních léčivých zdrojů a kolonád. Letos se budou hledat nové impulsy v Karlovarském symfonickém orchestru (KSO) a v Kanceláři architektury města (KAM). V zemi nám nyní probíhá čtvrtá vlna pandemie koronaviru a kulturní instituce po celém Česku padají do finančních problémů. Téměř všude města své kulturní instituce ať už finančně, nebo jiným způsobem podporují. Karlovy Vary jsou tak v tomto ohledu nepěknou výjimkou.**

Když se 18. února objevila neoficiální informace, že město hodlá odvolat ředitele KSO Petra Polívku a ředitele KAM, Petra Kroppa, strhla se obrovská vlna nevole jak ze strany opozice, tak ze strany odborné veřejnosti. K podpoře setrvání ředitelů ve svých funkcích se vzedmula i vlna podpory obyvatel města. Vznikla občanská petice [**(můžete ji podepsat i vy)**](https://www.petice.com/poadujeme_setrvani_editel_kso_a_kam_kv_na_svych_pozicich), ke které se přidalo už přes 1500 lidí, mezi nimiž jsou i osobnosti jako Pavel Šporcl, Ewa Farna, Otakar Brousek, Felix Slováček jr. nebo držitelka ocenění absolutní Grand Prix Obce architektů Pavla Melková.  
  
*"Petra Polívku znám už od dob jeho působení v orchestru, coby ředitel, v FOK a nikdy mne nezklamal, je to opravdu člověk, který drží slovo, je v hudbě velmi erudovaný a zkušený. Od chvíle, kdy se ujal vedení KSO, udělal orchestr obrovský pokrok. A to je zásluhou právě Petra Polívky, který ví, jak takové těleso funguje, jaké hráče potřebuje a také jaké dirigenty - jakého báječného dirigenta v současné době má,"* uvedl Pavel Šporcl ve videu [MVTV.cz](https://fb.watch/3TMOO-uy7n/) , kde osobnosti ze světa kultury vyjadřují nesouhlas s tímto rozhodnutím.

V den, kdy se odvolávání projednávalo, proběhla před budovou magistrátu demonstrace, jejíž účastníci požadovali, aby město od plánovaného odvolání ustoupilo. Bohužel marně.

Situaci dokresluje i skutečnost, že na jednání se takto důležité a kontroverzní rozhodnutí řešilo až v posledním bodě "Různé". Bez předložených materiálů. Bez slova vysvětlení. Jednoznačně to vypovídá o snaze karlovarského vedení zamést rozhodnutí pod koberec a finální verdikt co nejvíce tutlat.

Jednoznačné hlasování rady potvrdilo neochotu vedení byť jen uvažovat nad svým krokem. Ředitelé byli 23.2. odvoláni. Ke dni 28.2.2021...

Pirátský zastupitel [Jindřich Čermák](https://karlovarsky.pirati.cz/lide/jindrich-cermak/), který byl na jednání jakožto zástupce opozice také přítomen, později uvedl:

*"Politik by měl umět držet emoce. Nebo se to aspoň často požaduje. Těžko lze ale zachovat chladnou hlavu proti aroganci moci a lidsky podlému jednání, jak to předvedla současná rada města, jež se ve svých vyjádřeních schovává za ptydepe, které jako by připlulo z dob dávno minulých. Takové emoce jsou pak ze zoufalství nad takovým přístupem. I proto je tato glosa možná více zabarvená, než by měla být.*

*Tímto krokem může vedení města obě organizace destabilizovat. V případě orchestru stačí vzpomenout na situaci před necelými deseti lety. V případě KAMu pak hrozí, že postupně budovaný tým odejde raději sám. Rád bych se mýlil. Ostatně uznám, že Lázeňským lesům výměna (jakkoli v kuloárech propíraná dlouho dopředu) pomohla. Ale dřevo není dřevo. Určitým prvním negativního směřování je rezignace šéfdirigenta Jana Kučera, špičky ve svém oboru.*

*Já bych skutečně rád věděl reálné důvody odvolání. Nechtěl ředitel KSO snížit počet hráčů, zatímco město ano? Bránil ředitel KAMu geniální výstavbě, kterou město nalezlo? Nevíme. A ještě jednou zopakuji – můžeme si o ředitelích a institucích myslet co chceme, ale nesmíme se k nim přestat chovat slušně. A slušnost se z Karlových Varů vytratila. "*

Na protest vůči odvolání ředitelů rezignoval Jan Kučera, šéfdirigent KSO, který v rozhovoru pro klasikaplus.cz řekl: *"Na odvolání pana ředitele jsem reagoval rezignací velmi spontánně doslova pár minut po odhlasování. Dal jsem tím jasně najevo, že s takovými praktikami ze strany magistrátu nechci mít nic společného. Neznamená to ovšem ani v nejmenším, že opouštím loď KSO! Naopak, další vývoj této bezprecedentní kauzy budu bedlivě sledovat a orchestrem chci umělecky spolupracovat i nadále. Takto moje rozhodnutí chápou i hudebníci z orchestru a další kolegové z oboru – a já jim za to děkuji!"*

*"Magistrát města Karlovy Vary pod vedením primátorky Andrey Pfeffer Ferklové z ANO právě zveřejnil výběrové řízení na nového ředitele KSO Karlovarský symfonický orchestr. Vyplývá z něj, že k získání toho místa nemusíte o hudbě vědět nic (podmínkou přijetí je pouze všeobecný kulturní přehled), ovšem bez kvalitních řidičských schopností to nepůjde. A taky jsem se konečně dozvěděl, že orchestr je žena! Se záměrem jejího financování ovšem občas bývá problém,"*  napsal následně Jan Kučera k novému výběrovému řízení na svém Facebooku.

{% asset 'https://a.pirati.cz/karlovarsky/img/posts/kulturni_revoluce_02.jpg' magick:gravity='north' alt='inzerát'%}
*Část inzerátu na nového ředitele KSO*

Abychom situaci shrnuli, vedení města má plné právo ředitele příspěvkových organizací odvolat. To co na situaci kritizujeme jsou okolnosti, a mlžení ze strany magistrátu. Vedení města [vydalo 25. 2. oficiální vyjádření](https://mmkv.cz/cs/aktuality/stanovisko-rady-mesta-k-vyberovym-rizenim-na-reditele), které však žádný z otazníků nevyvrací. O co hůře, mnohé otázky vyvstávají.  
  
**Jaké ostatní nástroje rada vyčerpala?  
Proč ředitele ujišťovala, že jejich odvolání není na stole?  
Proč nebere ohledy na názor veřejnosti?  
Jaké byly reálné důvody jejich odvolání?**

<iframe width="560" height="315" src="https://www.youtube.com/embed/ljxIG2mOXrU" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
*Reprotáž ČT o odvolaných ředitelech*

Proto požadujeme, aby vedení města tento svůj krok vysvětlilo, situaci dále nemlžilo a neuráželo občany, kteří se snaží jen znát odpovědi. Dělá ostudu nejen sobě, ale celému našemu krásnému městu. Duch karlovarské losovačky, který nás “proslavil” se opět vrátil.

{% asset 'https://a.pirati.cz/karlovarsky/img/posts/kulturni_revoluce_03.jpg' magick:gravity='north' alt='osobnosti'%}
*Šéfdirigent Kučera, ředitel Polívka a ředitel Kropp. Osobnosti na odchodu*
